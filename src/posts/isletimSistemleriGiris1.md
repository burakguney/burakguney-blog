#### İşletim Sistemi Ne İş Yapar?

İşletim sistemi bilgisayar donanımını yöneten bir programdır. Kullanıcı ile bilgisayar donanımı arasında aracı olarak görev yapar.

**Bir bilgisayar sistemi genel olarak 4 bileşene ayrılır:**

- Donanım
- İşletim sistemi
- Uygulama programları
- Kullanıcılar

**Donanım** (CPU, memory, I/O cihazları) temel kaynakları sağlar.

**Uygulama programları** (kelime işlemciler, derleyiciler, web tarayıcılar) bu kaynakların kullanıcı problemlerinde nasıl kullanılacağını belirler.

**İşletim sistemi**, farklı kullanıcılar için farklı kaynakların uygun kullanımını koordine eder.

**_Kullanıcı açısından bakış_**

Kullanılan arayüze bağlı olarak değişmektedir.Genel olarak kullanıcılar monitör, fare, klavye ve sistem birimi gibi donanımsal araçlardan oluşan kişisel bilgisayar kullanır.

Bu durumda, işletim sistemi çoğunlukla kolay kullanım için tasarlanır, kaynakların nasıl paylaşıldığı ve verimliliği, çok kullanıcı yerine tek kullanıcıya göre tasarlanır.

Bir başka durumda ise birden çok kullanıcı bir ana bilgisayarı kullanır ve kaynakları paylaşır. Burada, işletim sistemi kaynak kullanım oranını en verimli şekilde yerine getirmek üzere tasarlanır.

**_Sistem açısından bakış_**

Bilgisayar açısından işletim sistemi, donanımla çok yakından ilişkiye sahip olan bir programdır.

Bu açıdan işletim sistemi, kaynak kullanımını planlayan programdır. İşletim sistemi, I/O cihazlarını ve kullanıcı programlarını kontrol eder ve programların çalışması sırasındaki hataları önlemeye yönelik işlemleri yönetir.

**_İşletim sistemi tanımı_**

Yaygın kabul edilen bir tanımlamada, işletim sistemi bilgisayarda sürekli çalışan programdır ve kernel(çekirdek) olarak adlandırılır.
Mobil işletim sistemleri sadece kernel sahip değildir, middleware de bulunur.
Middleware, uygulama geliştiricilere ek servisler sağlayan framework yazılımlarıdır.
